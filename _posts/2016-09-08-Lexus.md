---
layout: post
title: Lexus - Amazing Sound Experience
date: 2016-09-08 09:30:00
excerpt: Musical interactive installation with a car!
category: [installation]
shortcut: shortcut-lexus.png
---

![Lexus RC Hybrid](http://www.specialglue.it/wp-content/uploads/bfi_thumb/incontri-d-musica-lexus-amazing-sound-experience-brand-activation-cover-1-mx41c88j3e5iu2je0so14z4qy9rek7y164ql76otqg.jpg)

Interfacciandoci con l'agenzia [Special Glue](http://www.specialglue.it/), abbiamo realizzato per **Toyota Italia**, in occasione della presentazione del nuovo modello **Lexus RC Hybrid**, un'installazione interattiva sonora che mette in evidenza i punti di forza del nuovo modello.

![interaction](http://www.specialglue.it/wp-content/uploads/2016/09/incontri-d-musica-lexus-amazing-sound-experience-brand-activation-13.jpg)

## Introduzione
Il cliente desiderava che l'esperienza dell'utente fosse coinvolgente, immersiva e il più naturale possibile. Abbiamo proposto un'idea di installazione basata principalmente su tre livelli di interazione con l'automobile: la prossimità, il tocco sulla carrozzeria e su alcuni elementi interni all'abitacolo.

Essenziale è stato studiare un sistema il meno invasivo possibile ma che garantisse al contempo un risultato piacevole e di forte impatto. Alla parte progettuale è stata affiancata una parte di creazione di contenuti musicali a cura del compositore e produttore **Fabio Senna**; le due aree, tecnica e artistica, sono avanzate di pari passo, in modo da ottenere un risultato omogeneo e studiato nei minimi dettagli.

Alla fase di ricerca è seguito lo sviluppo di un sistema completo di sensori e apparati di controllo. Abbiamo posto grande attenzione a rendere tutto il meno invasivo possibile al fine di focalizzare l'attenzione dell'utente sull'automobile e sui suoi punti di forza: in particolare il pregevole impianto audio [Mark Levinson](http://www.lexus.it/mark-levinson) montato a bordo.

Ne è risultato un allestimento di 3 giornate presso il **Temporary Store** in **piazza Gae Aultenti** a Milano durante i quali l'auto e l'intera installazione sono state messe a disposizione degli avventori.


## Dettagli tecnici
L'intera installazione è gestita da una scheda **Arduino Mega** e da un software programmato per l'occasione per la gestione dei segnali derivanti dai sensori basato su **PureData**. L'ultimo stadio è il software audio (<strong>Ableton Live</strong> nel nostro caso), il quale riceve messaggi **MIDI** opportunamente mappati e generare così la colonna sonora in tempo reale.

Per quanto riguarda la **prossimità**, ci siamo affidati a sensori ad _ultrasuoni_ opportunatamente disposti attorno al veicolo; è stato necessario studiare per l'occasione un _pattern di lettura_ dei sensori tale da ridurre al minimo la possibilità di falsi positivi ed interferenze, ma che mantenesse la rapidità di risposta necessaria per un'interazione in tempo reale.


![ultrasonic](http://www.specialglue.it/wp-content/uploads/2016/09/incontri-d-musica-lexus-amazing-sound-experience-brand-activation-1.jpg)

L'esperienza del **tocco** mette l'utente direttamente in contatto con la materialità del mezzo. Questa parte dell'installazione è stata realizzata applicando sensori _piezoelettrici_ alla carrozzeria dell'auto e sfruttandone la vibrazione come sorgente sonora oppure come sengale di _trigger_. All'utente viene fornito un nuovo punto di vista sull'auto, la sua attenzione viene così catturata dalle forme e dalla fisicità della carrozzeria; inoltre un gesto comune come il tocco su di una superficie non abituale crea un contrasto inaspettato ma molto godibile.

![touch](http://www.specialglue.it/wp-content/uploads/2016/09/incontri-d-musica-lexus-amazing-sound-experience-brand-activation-6.jpg)

Il volante e la leva del cambio sono stati resi sensibili anch'essi al tocco. Questa volta abbiamo usato un sensore _capacitivo_, che rende l'esperienza molto naturale. Anche l'ingresso dell'utente nell'abitacolo, così come l'apertura del baule, sono state entrambe sottolineate con una interazione sonora, sfruttando sensori di altro tipo, come _effetto Hall_ e _accelerometro_.


![inside](http://www.specialglue.it/wp-content/uploads/2016/09/incontri-d-musica-lexus-amazing-sound-experience-brand-activation-11.jpg)

La grossa sfida è stata di rendere armonico il tutto, garantendo il maggior numero di punti di interazione, mantenendo la responsività e al contempo senza gravare sull'estetica.

![amazing](http://www.specialglue.it/wp-content/uploads/2016/09/incontri-d-musica-lexus-amazing-sound-experience-brand-activation-12.jpg)
