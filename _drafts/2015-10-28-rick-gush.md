---
layout: post
title: Rick Gush @ Westwood Studios
date: 2015-10-28 09:00:00
excerpt: Rick Gush e Westwood Studios
category: [game, curiosity]
---

<!--
<meta name="keywords" content="Rick, Gush, Westwood, Studios, Dune, Kyrandia, Command, Conquer">
<meta name="description" content="Rick Gush e Westwood Studios">
-->

<p>Il giorno 22 Ottobre 2015 si è tenuto presso IED un incontro dal titolo "<b>Anni ’90: Westwood Studios, da Dune II a Command & Conquer</b>", organizzato dai ragazzi di <em>Playing the game</em> <b>[a]</b>.</p>

<div>
<img src="http://www.limulo.net/images/game-curiosity-02/RickGush.jpg" alt="guybrush" style="float: left;"/>
<img src="http://www.limulo.net/images/game-curiosity-02/logo-westwood-studios.png" alt="guybrush" style="float: right;"/>
<p>In questa bella occasione abbiamo avuto modo di ascoltare le parole di Rick Gush, un'importante protagonista della della storia videoludica degli anni '90. Rick Gush è stato per lungo tempo parte fondamentale dello staff della <b>Westwook Studios</b> <b>[b]</b>, una delle più importanti software house americane.</p>

<p>Rick si è rivelato un tipo molto simpatico e gioviale, e durante l'incontro ha parlato a lungo della sua esperienza personale e professionale all'interno di Westwood e non solo.<br>
Abbiamo scoperto ad esempio che Rick non ha una formazione matematica o informatica: egli nasce come fitopatologo: "<em>Se ti muore una pianta, io so quale è la causa!</em>" dice sorridendo.</p>

<p>Durante i primi anni di lavoro, alla sua attività principale, Rick ha alternato alcune altre fasi in cui si è dedicato alla scrittura di sceneggiature e soggetti per commedie musicali.</p>
<hr class="clear"/>
</div>

<p>Divenuto nel frattempo rappresentante di numerosi vivai del Sud California, è a Las vegas che, vendendo piantine ornamentali ai più importanti casinò della città, scopre un annuncio di lavoro interessante.</p>

<p>E' così che Rick entrò in Westwood, all'epoca una piccolissima attività di circa 25 persone in tutto, praticamente a gestione famigliare: tutti sono imparentati tra loro, o quasi. I primi giorni Rick si sentì come il proverbiale 'pesce fuor d'acqua': tra tutti, lui era il più anziano e, come se non bastasse, il suo principale problema era quello di non capire nulla di tecnologia: "<em>Non sapevo nemmeno come si accendesse il mio computer!</em>" confessa.</p>

<p>Dopo sole 6 settimane però Rick è già producer! Comincia con lo scrivere i manuali di istruzioni per i giochi.</p>

<p>E' il tempo in cui in Westwood parte il progetto di <b>Dune II</b>. Rick contribuisce come al solito con la scrittura di tutti i testi e i dialoghi ma anche con una intuizione innovativa, che verrà sfruttata anche in seguito per Command & Conquer: inserire un personaggio che svolga la funzione di narratore/tutore, tra una missione e quella successiva.</p>

<div class="dashed-border" style="padding: 1em;">
<p>Piccola parentesi in merito ai diritti:<br>
Come sappiamo Dune è prima di tutto un romanzo di fantascienza.<br>
Scritto da Frank Herbert e pubblicato nel 1965, è stato il primo di una fortunata serie di romanzi e ispirò inoltre un adattamento cinematografico di David Lynch del 1984.<br>
I diritti per l'utilizzo vennero acquistati da Virgin, la quale, come racconta Rick, fece all'epoca una mossa poco chiara, assegnando a due delle proprie compagnie sviluppatrici il compito di creare un videogioco basato sulla saga.</p>

<p>La prima compagnia cui fu assegnato il compito, la <b>Cryo Interactive Entertainment</b> <b>[c]</b>, sviluppò <u>Dune</u>.<br>
La seconda compagnia fu la Westwood la quale fece uscire il proprio gioco quasi in concomitanza con la 'rivale' e fu quindi costretta a chiamarlo <u>Dune II</u>, semplicemente per differenziarlo.</p>
</div>

<p>Dune II è stato un gioco, come dice Rick, di grande importanza storica, soprattutto perchè si trattava di uno dei primi veri strategici in tempo reale (RTS).</p>
<p>Citando Wikipedia <b>[d]</b>: "<em>Il primo esempio di RTS nel senso in cui il termine viene inteso oggi, tuttavia, è Dune II, prodotto nel 1992 dalla Westwood [...]. Dune II introdusse alcuni elementi che oggi vengono considerati parte della definizione stessa di RTS</em>".</p>


<div class="nota" style="margin-top:1em;">
<p><b>Lezione 1</b>:<br>
L'essere umano è egoista! Noi tutti amiamo noi stessi e non c'è nulla che costituisca per noi interesse più grande che non quello che noi stessi realizziamo.<br>
Per questo, dice Rick, il gioco deve essere per prima cosa uno strumento; uno strumento per permettere al giocatore di creare il proprio modo di giocare.<br>
Il gioco non deve imbrigliare il giocatore e condurlo forzatamente lungo un percorso prestabilito ma deve lasciarlo libero di sperimentare.<br>
Non c'è un modo corretto e uno scorretto di giocare, il gioco deve essere un tool che permetta a tutti di risolvere le cose a modo proprio.</p>
</div>

<p>Il 1992 è anche l'anno della pubblicazione di <b>The Legend of Kyrandia</b>, progetto per il quale Rick è Writer e Producer.<br>
Kyrandia è un gioco che nasce ispirandosi ai titoli più famosi della Sierra (vedi King's Quest); molto ben fatto dal punto di vista visivo e dei testi ricchi di humor, altro punto su cui Rick si soffermerà.</p>

<p>Quelli erano anche i tempi gloriosi della pixel art e Rick lo fa notare citando con stima il lavoro del collega <b>Rick Parks</b> (uno degli artisti più famosi degli anni '90).<br>
Ad esemplificare il grande talento di Parks, Rick mostra una immagine su tutte, tratta dall'introduzione di Kyrandia, quella in cui il vecchio Kallak viene inquadrato in primo piano mentre è indaffarato a scrivere una lettera.</p>
<p>Nella immagine è fortemente visibile l'effetto di sfocatura dei dettagli in secondo piano, il che crea un suggestivo effetto di profondità, quasi paradossale in una immagine bitmap!</p>

<div class="img">
<img src="http://www.limulo.net/images/game-curiosity-02/kyrandia-1-focus-01-piccolo.png" alt="fortezza di LeChuck"/>
</div>

<p>L'effetto diventa ancora più evidente qualche istante più tardi quando il focus si sposta sulla figura di Malcom che appare minacciosamente da dietro l'inferriata. Sono le mani di Kallak ora a sfuocarsi, mentre la vista si concentra più in profondità.</p>

<div class="img">
<img src="http://www.limulo.net/images/game-curiosity-02/kyrandia-1-focus-02-piccolo.png" alt="fortezza di LeChuck"/>
</div>

<!--
### [DA VERIFICARE]Come il dialogo e i testi possono dare un senso alle cose o modificare il modo in cui il giocatore percepisce il game: "I sandali sono scivolosi" per via del fatto che l'animazione del protagonista suonava un po' male. ####
-->

<p>Il grande successo di Dune II porterà gli studi ad intraprendere un progetto ancora più ambizioso come il gioco <b>Command & Conquer</b>, la cui lavorazione richiederà quasi 4 anni!</p>

<p>Westwood si ingrandisce - i dipendenti ora sono circa 50 - e così anche le responsabilità per Rick aumentano: egli è ora responsabile del team degli artisti e ingaggia alcuni ex-dipendenti Disney.<br>
Nel team Rick inserisce anche una donna, <b>Shelly Johnson</b>, che all'epoca girava la città realizzando pitture murali ma che, a causa di una vita coniugale un po' dissestata, era costretta a vivere nella propria automobile.<br>
Rick sottolinea come la ragazza si impose presto come capogruppo tra gli artisti, dando filo da torcere agli ex-Disney dimostrando una grande capacità organizzativa e di leadership.</p>
<!-- [vedi titoli di coda di Kyra 3] -->

<p>Subito dopo l'uscita di Dune II Rick abbandona il team designato allo sviluppo di Command & Conquer e continua a lavorare su altri progetti. Rick argomenta parlando del dipartimento Marketing: il dipartimento marketing dice, non può permettersi una attesa di 4 anni, come avrebbe dovuto fare per Command & Conquer.<br>
Per impedire un blocco nella pipeline della produzione, il marketing ha bisogno che gli vengano forniti nuovi prodotti con continuità per garantire la sopravvivenza dell'azienda.</p>

<p>E' Rick che si occupa dunque della preparazione di questi prodotti, che diremo 'minori', in attesa che Command & Conquer sia finalmente ultimato.</p>

<p>Escono così 6 nuovi titoli, Si tratta di:</p>
<ul>
<li><b>The Legend of Kyrandia - Book One</b> (1992)</li>
<li><b>Lands of Lore: The Throne of Chaos</b> (1993)</li>
<li><b>The Legend of Kyrandia - Book Two: The Hand of Fate</b> (1993)</li>
<li><b>The Legend of Kyrandia - Book Three: Malcolm's Revenge</b> (1994)</li>
<li><b>The Lion King</b> (1994)</li>
<li><b>Young Merlin</b> (1994)</li>
</ul>

<p>Kyrandia 2 è per Rick il prodotto più rappresentativo del proprio lavoro: per questo progetto Rick è Producer, Writer e Designer.<br>
L'idea di Rick di inserire una donna come protagonista dell'avventura, in assoluta controtendenza rispetto alla consuetudine, pur suscitando il dissenso dei suoi colleghi, si rivelò invece una trovata davvero rivoluzionaria e di grande successo.<br>
In Kyrandia 2 inoltre, racconta Rick, i testi sono molto più ironici rispetto a quelli del titolo precedente.</p>

<div class="nota" style="margin-top:1em;">
<p><b>Lezione 2</b>:<br>
I giochi tendono a prendersi sempre un po' troppo sul serio. Nel progetto e nella scrittura dei testi è bene usare lo strumento dell'ironia e anche quello dell'assurdo.</p>
</div>

<div class="dashed-border" style="padding: 1em">
<p><b>Lands of Lore: The Throne of Chaos</b>. Rick ricorda un episodio simpatico: venne intepellato <u>Patrick Stewart</u> per prestare la voce ad uno dei protagonisti del gioco. All'attore venne corrisposto un cachet di 30.000$ per 3 ore di lavorazione; Stewart però, super-professionale, completò tutte la sue battute in meno della metà del tempo. Rick rimase sbalordito!</p>
</div>

<p>Rick non ha amato particolarmente il gioco Lands of Lore così come non capisce i RPG in generale.<br>
E' una cosa normale, racconta, quella di trovarsi a lavorare su progetti per i quali non si nutra particolare interesse.<br>
Tuttavia è il processo di lavorazione a costitutire di per sè qualcosa di interessante: Rick è affascinato dai meccanismi complessi, a come, partendo da piccoli tasselli, si possa arrivare a comporre un prodotto finito estremamente articolato.</p>

<p>Sono ormai gli anni 1993-1994 e il momento in cui tutte le software house che realizzano videogiochi si indirizzano verso un uso sempre più consistente del 3D.
In questo periodo Rick diventa responsabile dell'acquisto del software 3D-StudioMax, della distribuzione dello stesso ai membri del suo team di artisti, della loro formazione e dell'aggiornamento.</p>

<p>Purtroppo Westwood sovrastima di molto le capacità di apprendimento dei propri tecnici ed artisti, i quali non sono in grado di impratichirsi abbastanza: il software è troppo complesso e il solo mese messo in preventivo per lo scopo non fu sufficiente.</p>

<p>Rick ricorda con tristezza quella esperienza anche perchè si trovò costretto al licenziamento di diversi artisti e tecnici, perchè non erano stati in grado di imparare il nuovo strumento o non avevano saputo adattarsi al cambiamento del mercato.</p>

<!-- <p>Kyrandia 2 utilizza un misto di 2D e 3D, mentre Kyrandia 3 invece usa il 3D in maniera molto massiccia.</p>-->
<p>Siamo ormai vicini al completamento di Command & Conquer.</p>

<!--
[DA VERIFICARE] Un altro interessante aneddoto è che per questo gioco Rick ingaggiò l'amante di Vintent Price, così lo ha definito :). Un uomo ciccione, e alcolizzato, apparentemente inaffidabile. Lui ha scritto la storia di C&Q. Come era già successo per la Johnson, rick si dimostra una abile conoscitore delle persone e la scelta fatta, anche questa volta si rivela vincente!
-->

<p>Rick sorride guardando un filmato da Youtube <b>[e]</b>: ricorda che la loro prima camera per il green-screen in realtà non era una vera e propria stanza ma consisteva piuttosto in un operatore che sorreggeva un semplice telo verde. Davvero molto diversa rispetto al nuovissimo studio in cui il filmato è stato girato.<br>
L'azienda si era da poco trasferita in un enorme complesso di circa 200 uffici e contava anche un enorme sala, trasformata in studio green-screen, progettato appositamente per farci entrare un carro armato, così da poterlo usare nelle cut-scenes di Command & Conquer!</p>

<!--<p>L'azienda intanto conta circa 108 dipendenti e circa 110 milioni di fatturato annuo.</p>-->

<p>Dopo il successo di Command & Conquer tutto cambia. La '<em>camelot</em>', come Rick definisce la Westwood dei tempi d'oro, dove cominciò la sua carriera nel mondo dei videogiochi, svanisce improvvisamente.<br>
Il problema sono sempre gli esecutivi, dice Rick, esecutivi che arrivano e credono di sapere fare il mestiere meglio dei tecnici. "<em>Odio gli esecutivi!</em>" esclama.</p>

<p>Virgin decide di vendere la divisione Games (cui faceva parte, tra le altre, anche la Westwood Studios) per 75 milioni di dollari. Si fa avanti EA, la quale rifiuta di acquistare in blocco ma si dimostra interessata alla sola Westwood, ed è disposta a pagare 122,5 milioni di dollari.</p>
<p>Virgin vende Westwood Studios a EA.</p>

<p>Per EA games il fatturato di Westwood Studios non basta ed eliminano tutti i progetti laterali diremo 'minori', quelli su cui Rick si era concentrato negli ultimi anni.
E' questo il momento in cui Rick ne ha abbastanza: lascia la EA e viene in italia dove lavorerà con un team di sviluppatori italiani.</p>

<div class="separatore"></div>

<p>Si è concluso così un piacevolissimo pomeriggio, ricco di storie ed aneddoti di vita vissuta, in compagnia di Rick Gush e dei ragazzi di <em>Playing the game</em> ai quali mi sento di fare i miei complimenti per la bella iniziativa e un grosso 'in bocca al lupo' per i loro progetti futuri.<br>
Alla prossima!</p>

    <p style="text-align: right; font-style: italic; color:#999;">Nicola</p>

    <h3>Riferimenti</h3>
    <ul>
    <li><b>[a]</b> <a class="ext" href="http://www.playing.vg/" target="_blank">Playing the Game</a>';</li>
    <li><b>[b]</b> da Wikipedia: <a class="ext" href="https://en.wikipedia.org/wiki/Westwood_Studios" target="_blank">Westwood Studios</a>;</li>
    <li><b>[c]</b> da Wikipedia: <a class="ext" href="https://en.wikipedia.org/wiki/Cryo_Interactive" target="_blank">Cryo Interactive Entertainement</a>;</li>
    <li><b>[d]</b> da Wikipedia: <a class="ext" href="https://it.wikipedia.org/wiki/Videogioco_strategico_in_tempo_reale" target="_blank">Real Time Strategy</a> genre;</li>
    <li><b>[e]</b> da Youtube: un video dedicato <a class="ext" href="https://www.youtube.com/watch?v=ym7NilMAwVA&feature=youtu.be" target="_blank">Westwood Studios</a>;</li>
    </ul>
